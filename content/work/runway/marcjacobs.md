---
weight: 4
images:
-  /images/MARCJACOBS(1).png
title: Marc Jacobs 
date: 2023-06-01
tags:
- work # homepage
- archive # all posts
- runway
---

torna alla ribalta su passerelle e tappeti rossi: il cappuccio, che completa creazioni couture con un’aria di fascino e mistero.

I più eleganti abiti delle star, negli ultimi mesi, sono accomunati da un tocco fiabesco: il cappuccio. Un dettaglio che, su creazioni sartoriali, è degno della Old Hollywood e ben si adatta al guardaroba delle dive grazie all'aria di mistero che immediatamente conferisce. Per questo, anche se a indossarlo non sono very important people, chiunque grazie al sinuoso copricapo guadagna un'allure fuori dagli schemi.
Sulle celebrità e in passerella, il cappuccio si è visto su abiti lunghi ma anche su mini dress o preziose felpe cropped.

Ma se possono sembrare una novità sono in realtà un’ulteriore conferma che la moda si nutre di corsi e ricorsi. Già negli anni Ottanta, c'era infatti una celebrità che aveva trovato proprio in vestiti couture sovrastati da un cappuccio- o da altri copricapi dalle mille forme- il suo simbolo di riconoscimento.

Stiamo parlando di Grace Jones, la bellissima cantante giamaicana, oggi 74enne, che prima di ottenere fama globale con la sua carriera nella musica aveva intrapreso la strada del fashion. Legando il suo nome, in particolare, ad uno stilista: Azzedine Alaïa. Jones divenne in quel periodo, per il designer tunisino, una vera e propria musa, al punto che fu lui a firmarne i look più iconici. Per la sfilata di alta moda primavera estate del 1986, Grace indossò uno splendido hooded dress rosa satinato, che ne risaltava l’incarnato, attualissimo con lacci e oblò lungo una gamba. Fu decisamente l’anno dei cappucci sulle passerelle Alaïa.